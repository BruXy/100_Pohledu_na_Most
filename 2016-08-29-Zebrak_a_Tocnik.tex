% Zdroj: https://www.idnes.cz/zpravy/sto-pohledu/100-pohledu-na-cesko.A160829_104040_domaci_jav/diskuse/3
% Datum: 29. 8. 2016 11:52
% Foto: https://1gr.cz/fotky/idnes/16/081/org/JB652409_Kar.jpg
% Body: +118 -0

\chapter{Hrad Hněvín a zřícenina na vrchu Ressl}

Tak Hněvín jsem poznal, ale že by byla na Resslu nějaká zřícenina, to slyším
prvně. Za mě už tam bylo letní kino a celý kopec zalesněný. My chodili se
školou do kina Svět, protože bylo blízko naší školy. V něm tam takhle jednou
během filmu naše soudružka učitelka okřikla Ferdu s Karlem, kteří se hlasitě
dohadovali o tom, k čemu všemu slouží ta malá prdelka co jí mají děvčata
vpředu.

Hned na to ale na ní vystartovala uvaděčka, která jí zřejmě kvůli menšímu
vzrůstu v té tmě považovala za jednu z nás, posvítila na ní baterkou a řekla jí
ať okamžitě zavře klapačku, nebo dostane pár facek. Soudružce učitelce to
přišlo líto a začala brečet. Při cestě z kina to pak odůvodňovala tím, že jí
dojal děj filmu. Konkrétně osud toho soudruha, co těžce nesl neplnění plánu a
jako na potvoru mu to přestalo klapat doma, protože byl pořád v práci.

Soudružka učitelka tenkrát měla docela den blbec. Při cestě z kina si nás ani
nespočítala a tak ani nezjistila, že chybí Kamil. Ten zůstal v kině uskřípnutý
mezi sedadlem a opěradlem hlavou dolů. To se mu přihodilo, když se chtěl
pokusit sledovat závěr filmu vzhůru nohama a tak udělal na sedadle stojku. To
se mu ale sklopilo a on nemohl ven. Našla a osvobodila ho až uklízečka. Před
tím mu ovšem stihla vycucnout vysavačem klíče od bytu a nějaké drobné.

Nakonec jsme tenkrát všichni šťastně doputovali z kina domů. I~když někteří
později. Kromě Kamila ještě Honza, který zůstal zaklesnutý v kanále, do kterého
mu spadla koruna a kterého za nohy vytáhl až druhý náhodný kolemjdoucí. Ten
první náhodný kolemjdoucí mu jen vytáhl ze zadní kapsy kalhot peněženku ve
které měl 150 korun a které mu dala maminka na obědy do družiny. Dokonce až po
třech dnech přivezli nějací pánové v civilu Edu, který si prý v kině zapomněl
brýle a pak cestou domů zabloudil. Nakonec měl veliké štěstí, že ho na poslední
chvíli našli pohraničníci až někde u Aše, jen několik desítek metrů od přechodu
do západního Německa.

