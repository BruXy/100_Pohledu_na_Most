% Zdroj: https://www.idnes.cz/zpravy/sto-pohledu/100-pohledu-na-cesko.A160427_205951_domaci_jj/diskuse/4
% Datum: 28. 4. 2016 8:50
% Foto: https://1gr.cz/fotky/idnes/16/023/org/JB619e22_dal1701p.jpg
% Body: +130 -0

\chapter{Velebudice}

Podle toho kostelíka, je to Most~-- Velebudice. Ta budova vpravo, je sokolovna.
Občas se mi do ní podařilo dostat přes dvorek zadním vchodem. Nejvíc mě bavilo
houpat se na kruzích. To mi šlo opravdu dobře. Správce však pro můj vztah ke
sportu neměl pochopení a vždy, když mě objevil a za ucho vyvedl přes dveře,
nezapomněl mě ještě nakopnout.

Jednou se mi před ním podařilo ukrýt ve švédské bedně. Když odešel, už jsem se
chystal bednu opustit, když v~tom do tělocvičny vtrhla skupina žen a začaly
podle povelů jedné z~nich cvičit. Po chvíli mě přestalo bavit sledovat jejich
pohupující se partie a nevyholená podpaží, a tak jsem si v~bedně lehl a po
chvíli usnul.

Probral mě až hluk na druhém konci tělocvičny. Škvírami v~bedně jsem viděl
správce, jak tam na žíněnkách ubližoval nějaké slečně. Ona strašně křičela, on
hrozně hekal a oba u~toho mluvili sprostě. Týral jí snad celou věčnost, proto
jsem byl v~šoku, když mu po vší té prožité hrůze dala ještě pusu. Dnes se mi
tyto vzpomínky z~dětství vrací pokaždé, když si manželka odskočí k~sousedovi na
kafe. To jako bych slýchával z~vedlejšího bytu podobné zvuky.

