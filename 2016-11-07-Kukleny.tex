% Zdroj: https://www.idnes.cz/zpravy/sto-pohledu/100-pohledu-na-cesko-kukleny-hradec-kralove.A161107_085300_domaci_hro/diskuse
% Datum: 7. 11. 2016 12:52
% Foto: https://1gr.cz/fotky/idnes/16/111/org/JB671661_nv42a13ok.jpg
% Body: +118 -1

Hezký snímek panelového domu v~Mostě. Ty v~kterých tu skoro všichni
bydlíme, byly postaveny o~několik desetiletí později. Na tenhle se
pamatuju, protože v~něm bydlela Růža. Bylo nám tak 16 let, když byla
u~mě v~pokoji a já jí pouštěl písničky z~magneťáku. Problém byl s~mojí
mámou která když to zjistila, tak tam každou chvíli vlítla aby měla
přehled, jestli tam spolu náhodou něco neděláme. To jsme teda nemohli,
když tam pořád lezla. A~to se ještě pokaždý Růži na něco ptala. Jako
co že je zač, a jestli náhodou neutekla z~polepšovny. Nevim, ale asi
měla pocit že všechny holky kolem jsou tu jen od toho aby mi zničily
život, protože je přivedu do jinýho stavu. O~moc víc soukromí jsme
neměli, ani když jsem zamknul. To zase lomcovala klikou a my viděli
její siluetu za tím tlačeným sklem. Přitom křičela, co že to tam jako
děláme a ať toho okamžitě necháme. Tak jsem trochu zesílil magneťák.
Růža byla naštvaná když zjistila, že nás máma šmíruje klíčovou dírkou.
Já byl taky naštvanej, protože mi Růža slíbila ukázat prsa. Ale takhle
nechtěla. Když jsem zkusil zhasnout, tak se za dveřma rozpoutalo
hotový peklo. Tak jsem zase rozsvítil a aspoň se učil jednou rukou pod
svetrem rozepínat podprsenku. Když se mi to asi po dvou písničkách
povedlo, byl jsem na sebe pyšnej a zajel pod svetr zepředu. Bylo to
fajn si s~nima hrát. Vzpoměl jsem si přitom na tetu Barču, jak jsem se
těch jejích držel, když mě vezla na motorce. Ale to jsem byl menší a
nic to se mnou nedělalo. I~když je měla větší. Zato teď jsem měl
v~riflích docela těsno. Máma za dveřma začala nadávat, že už jí bolej
záda jak musí pořád koukat do tý klíčový dírky a došla si pro štokrle.
Bylo mi jasný, že dneska se na prsa nepodívám a do kalhotek teprve ne.
Když se pak z~magneťáku začala linout píseň Ž-tém (Je T'aime), nabyla
matka za dveřma dojmu, že tak intenzivně vzdychá Růža a nikoli Jane
Birkin a začala hrozit destrukcí dveří. Tak jsem radši odemknul, aby
teda viděla že to neheká Růža a ta se zase naštvala a šla domů.

