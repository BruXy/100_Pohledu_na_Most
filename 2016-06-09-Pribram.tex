% Zdroj: https://www.idnes.cz/zpravy/sto-pohledu/100-pohledu-na-cesko.A160609_085911_domaci_jj/diskuse/3
% Datum: 9. 6. 2016 10:44
% Foto:  https://1gr.cz/fotky/idnes/16/052/org/JB634e85_021.jpg
% Body: +144 -2

\chapter{Kopisty}

Obec, sotva tři kilometry od starého Mostu. Kvůli těžbě uhlí, jí v~sedmdesátých
letech minulého století potkal stejný osud, jako toto královské město a
zanikla.

Tam bydlela matčina sestra, teta Emča. Skoro jsem tam nejezdil, protože jen
pořád něco vařila, pekla, hned to jedla a tak pořád dokola. A~bylo to znát.
Nikdy se nevdala. Snad proto, aby se nemusela o~jídlo dělit. Když stála ve
frontě na maso, vypadala jako sloní kel v~obilí a při chůzi se jí obří prsy
vlnily, že připomínala velblouda při probíhání slalomových branek.

Mého otce neměla ráda. Všude o~něm rozhlašovala, že si jako kojenec spletl
matčin prs s~pípou a už to nechtěl měnit.

Jednou, když jsem přišel z~venku, byla zrovna teta Emča u~nás a opět na něm
nenechávala nit suchou: \uv{A~jak chlastá. Ten chlap má snad dutý nohy, co se
do něj vejde piva. Snad ten chudák nebude po něm,} prohlásila a starostlivě si
mě změřila pohledem.

\uv{Jó holka, jestli bude mít dutý nohy po fotrovi, jak říkáš, to poznáme, až
vyroste. Ale že má dutou hlavu, to pozoruju už teď,} pronesla cituplně matka a
pohladila mě po vlasech.

\uv{Měl bys víc jíst, jinak tě nevemou na vojnu,} pokračovala teta.
\uv{Přinesla jsem ti bábovku ale když jsi dlouho nešel, tak jsem jí snědla. Na
jídlo musíš chodit včas,} dodala a prohledávala nám ledničku. Po její prohlídce
vypadala zklamaně.

Náladu jí nezlepšila ani následná kontrola spíže. Nejspíš zalitovala, že k~nám
vůbec chodila a chystala se k~odchodu. Poslední ránu jí zasadil přiopilý otec,
se kterým na sebe narazili v~předsíni, když místo pozdravu prohlásil, že s~tou
almarou, co vedle ní stojí, vypadají jako dvojčata. Tetu Emču jsem u~nás pak
docela dlouho neviděl.

