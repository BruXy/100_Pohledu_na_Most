% Zdroj: https://www.idnes.cz/zpravy/sto-pohledu/100-pohledu-na-cesko.A160623_092929_domaci_jav/diskuse/2
% Datum: 23. 6. 2016 11:43
% Foto: https://1gr.cz/fotky/idnes/16/063/org/JB641407_M1102taa.jpg
% Body: +148 -0

\chapter{Půvabná dívka na břehu řeky Bíliny}

Tak toto je opravdu vzácný snímek pořízený na břehu řeky Bíliny. Odhaduji to
tak na rok 1905, protože na kopci za řekou, vidíme ne zcela dostavěný hrad
Hněvín. Samozřejmě že to krásné město, ze kterého nevidíme tentokrát ani kousek
je Most. Ovšem mnohem zajímavější než samotné město, jsou tentokrát postavy
zachycené na této unikátní fotografii.

Začněme těmi čtyřmi pány zcela vlevo, dle oblečení patřícími k~vyšší střední
třídě. Ti zcela evidentně čekají na takzvaný {\em koňský přívoz}, který je
dopraví na druhý břeh. Převozníka s~koňmi vidíme v~pozadí. Důkazem, že si tento
způsob přepravy mohli dovolit jen ti movitější, je matka samoživitelka, která
se svými třemi dětmi zdolává řeku pěšky. To je ta postava a tři hlavy uprostřed
řeky.

A~teď k~tomu nejpodstatnějšímu. Ta půvabná dáma je totiž jedna z~mořských
panen, které se do této oblasti připlouvaly z~Hamburku po Labi každé léto třít.
Že prožívá plodné dny, je patrno z~jejího spokojeného výrazu. Usmívá se i přes
to, že je právě ošetřována místním lékařem, když si zřejmě v~mělké vodě
poranila ploutev. Ten usmívající se pán v~plavkách, je z~největší
pravděpodobností její zachránce. Že byl o~páření se s~mořskými pannami mezi
obyvateli Mostecka mimořádný zájem, dokazuje sehnutý muž v~podvlíkačkách,
stejně jako muž stojící před ním, chystající se rovněž svléknout kalhoty.
Důkazem že v~tomto případě poptávka několikanásobně převyšovala nabídku, je muž
otočený zády a tahající ze zadní kapsy šrajtofli. Kdo byl nakonec tím šťastným,
se již s~největší pravděpodobností nikdy nedozvíme. Z~jistotou lze vyloučit
kromě malé dívenky, snad ještě chlapce okusujícího si nehty.
