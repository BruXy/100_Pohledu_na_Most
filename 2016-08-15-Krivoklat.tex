% Zdroj: https://www.idnes.cz/zpravy/sto-pohledu/100-pohledu-na-cesko.A160815_094931_domaci_jj/diskuse
% Datum: 15. 8. 2016 11:07
% Foto:  https://1gr.cz/fotky/idnes/16/081/org/JB6523d4_V5E13.jpg
% Body: +89 -4

\chapter{Hrad Hněvín v~Mostě}

V~tom domě vpravo pod ním bydlela kamarádka mé matky paní Prošlá. V~mládí
závodně tancovala. A~docela dobře. V~okresní soutěži se umístila na druhém
místě a jak sama říkávala, měla být první. Ale to by se prý ta káča, co jí dali
to první místo, nesměla vyspat s~celou porotou.

Jednou u~kafe paní Prošlá slíbila mé matce, že si mě vezme do parády a udělají
ze mě špičkového tanečníka. Měl být konec mému bezcílnému poflakování se po
ulicích. Když přišel den D, matka mě navlékla do svátečního, nasliněným
kapesníkem vypucovala obličej a vyslala k~paní Prošlé na první hodinu tance. Ta
pustila gramofon a šlo se na věc.

Malý problém nastal už při pokusu o~základní postoj. Nejen že paní Prošlá byla
o~hlavu vyšší, ale vpředu toho měla tolik, že jsme na sebe sotva dosáhli. To
poprsí bylo takových rozměrů, že mít jí k~dispozici Švédové při dobývání
Hněvína během třicetileté války, nemuseli se namáhat s~beranidly. Stačilo by
poslat jí k~hradu jen chvilku napřed. Paní Prošlá ten problém vyřešila po svém
a díky tomu, že jsem měl ramena jak lahvička od francovky, umístila si můj
rachitický hrudníček mezi prsa. Nebylo mi tam úplně zle, jen jsem si krom
omezené hybnosti připadal jak zajíc v~brázdě. Naštěstí jsem mohl vnímat zvuky,
když už jsem neviděl do okolí.

Začali jsme tančit. Paní Prošlé začalo docházet, že si tentokrát vzala hodně
velké sousto. Přes veškerou mou snahu jsem jí co chvíli dupl na nohu. Zpočátku
se to snažila brát s~úsměvem, ale ten se postupně vytrácel. Úplně, když se mi
podařilo přišlápnout jí obě nohy současně. To mi to pak začala zlomyslně
oplácet. Pominu-li fakt jak hrozně to bolelo, jsem nabyl dojmu že se mi po
každém jejím došlápnutí noha pokaždé tak o~půl čísla zvětšila, protože na ní
ještě zakroužila, jakoby chtěla uhasit vajgla. Jen chabou útěchou mi byla
myšlenka, že bych se snad mohl díky těm ploutvím prosadit v~plavání. Když hudba
dozněla, já se vymanil z~poprsí a paní Prošlá mě vyhodila, nechápal jsem co
lidé na tom tancování mají.

