% Zdroj: https://www.idnes.cz/zpravy/sto-pohledu/100-pohledu-na-cesko.A161027_091306_domaci_hro/diskuse/2
% Datum: 27. 10. 2016 10:25
% Foto: https://1gr.cz/fotky/idnes/16/103/org/JB66e3e2_k.jpg
% Body: +82 -0

% Poznámka: Vlastův příspěvek cenzor smazal, ale naštěstí byl
% několikrát zkopírován a vrácen do diskuze i ostatními čtenáři.

\chapter{Meziboří}

%Ty moravské vrchy mi tam moc nesedí. Nejspíš to bude chyták. Já si
%tipnu

Meziboří (německy Schönbach), městečko v~Krušných horách, kousek nad
Litvínovem. Okres Most, samozřejmě. Tam mělo naše učiliště školu. To je ta
dominantní budova vpravo. Taky tam byl internát, ale protože tam nebyly žádný
holky, jezdil jsem domů. Bylo to ve druháku, když nám třídní 30.~dubna
oznámila, že máme druhý den ráno naklusat před školu a pak že půjdeme lesem
dolů do Litvínova na náměstí na oslavy 1.~máje. Protože jak dodala, ti soudruzi
na té tribuně potřebují cítit tu podporu zdola. Jako že za nima ta dělnická
třída stojí.

Mě ovšem naštvala úplně nejvíc, protože mi řekla, že ponesu transparent, kde
bylo něco jako: \uv{Úkoly zadané nám 14. sjezdem strany, minimálně překročíme}.
Když jsem namítnul, že by si tu čest neměl nechat ujít některý ze svazáků, tak
mi řekla že ať koukám držet klapačku a že tak aspoň nezdrhnu jako vloni.

Byl jsem rozhodnutej nejít i za cenu průseru. Jenže\dots{} Když mě příští
hodinu poslal učitel na elektro do sborovny pro nějakej motor v~řezu, tak když
jsem tam vlez nikdo tam nebyl a vedle z~kuchyňky slyším naší třídní:
\uv{Jarmilo, už mě to fakt sere. Doma mi stojí práce a my zas budem blbnout půl
dne někde na náměstí. Ať už s~tím dou do prdele. Debilové.} Když jsem zakašlal,
málem upadla.

\uv{Jdu tady pro ten motor. A~nic jsem neslyšel.} Ona na to: \uv{Ten
transparent ponese někdo ze svazáků, jestli ti to nevadí.}

Nevadilo, fakt ne. Nesl ho Kája, co si ho učitel na {\em Stroje a zařízení}
oblíbil natolik, že mu pokaždý říkal, že je to hlava otevřená krumpáčem. Kája
vypadal spokojeně a snad tomu nápisu i věřil. A~já se tak mohl na náměstí
v~klidu vypařit jako posledně.

A~protože je máj i měsícem lásky, hodí se malá ukázka od mostecké
básnické legendy Fráni Trámka z~jeho sbírky {\em Měsíc pod dekou}.

\blank[1em]

\no Díval se mi do očí \crlf
a říkal slova vzletná, \crlf
když zašeptla jsem vem si mě, \crlf
tak řek mi, že sem běhna. \crlf

\no Onehdá jsem ve výtahu \crlf
její vůni nasák, \crlf
když jsem jí plác po prdeli, \crlf
řekla že jsem prasák. \crlf

