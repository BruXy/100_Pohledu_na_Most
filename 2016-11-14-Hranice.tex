% Zdroj: https://www.idnes.cz/zpravy/sto-pohledu/100-pohledu-na-cesko.A161114_091540_zahranicni_jj/diskuse/2
% Datum: 14. 11. 2016 11:33
% Foto: https://1gr.cz/fotky/idnes/16/112/org/JB671656_reV10C24OK.jpg
% Body: +134 -1

\chapter{Dolní Jiřetín, další zaniklá obec}

Přiznám se, že tentokrát jsem opravdu dlouho váhal. Nakonec jsem se rozhodl pro
Dolní Jiřetín, další ze zaniklých obcí v~okrese Most. Na snímku mě sice zprvu
zaráželo, jakoby tam oproti jiným dobovým snímkům obce, jeden z~těch
protilehlých kostelů přebýval. Ale Lojza co u~nás na šachtě fotíval do
závodních novin {\em Rudé uhlí} a taky úderníky na nástěnku, mi dole před
večerkou za lahváče vysvětlil, že snímek byl pravděpodobně pořízen nějakým
starým typem zrcadlovky a ty že to občas dělávaly.

Definitivně jsem se ale pro Dolní Jiřetín rozhodl až po nahlédnutí do tamní
kroniky. Ta byla klíčem pro částečnou identifikaci chlapců zachycených na
snímku. Ty fotograf zastihl během lovu hrabošů polních. Ten mladší klečící,
který právě jednoho z~hrabošů svírá v~ruce, byl jakýsi Tonda Káně a byl v~tomto
oboru skutečným mistrem. Taky mu nikdo neřekl jinak, než Káně Myšilov.
O~stojícím chlapci, který už jen ulovené hlodavce napichuje na kovový bodec
jako na špíz, se kronika nezmiňuje. Hraboši nebyli určeni ke konzumaci, ale
majitel okolních polností sedlák Ruchadlo hochům podle počtu ulovených kusů
vyplácel menší finanční hotovost. Vzhledem k~vyšším výnosům se mu to bohatě
vyplácelo.

O~Tondově životě víme s~určitostí jen to, že byl mimořádně plodný. S~děvečkou
Emilkou měl 4 děti a další na cestě, když byl po vypuknutí 1. světové války
povolán do armády. Tam se v~září 1914 při jednom z~ústupů na východní frontě
udeřil do hlavy o~kovový zátaras a upadl do bezvědomí a krátce na to pak i do
zajetí. Odtud putoval vzhledem k~nedostatku mužů pracovat do jednoho z~ruských
statků, později kolchozů, kde stihl mít, do konce války v~roce 1918, s~několika
tamními ženami dalších 12-14 dětí. Za své přijal i lépe se hodící jméno
Myšilov. Ovšem na onom statku, zřejmě kvůli narůstajícím konfliktům mezi
ruskými ženami a problémům s~výživným na děti v~Československu, jeho stopa
počátkem jara 1919 končí. Informace, že dožil obklopen mnoha dětmi v~Japonsku
v~Osace, je nutno brát s~rezervou.

