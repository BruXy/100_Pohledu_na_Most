% Zdroj: https://www.idnes.cz/zpravy/sto-pohledu/100-pohledu-na-cesko.A161208_085737_domaci_jj/diskuse
% Datum: 8. 12. 2016 10:40
% Foto: https://1gr.cz/fotky/idnes/16/121/org/JB679c63_42A14.jpg
% Body: +142 -2

Braňany v okrese Most. Je zcela zřejmé že snímek musel být pořízen
před rokem 1948, protože co já tu putyku pamatuju, tak už tam byl jen
vývěsní štít se strohým~-- Hostinec. Zcela logicky tam chybělo jméno
původního majitele, protože v té době ta hospoda stejně jako všechno
ostatní patřilo nám všem. Jinak bych malinko nesouhlasil s redakcí, že
je kočí na pivu. Jako účastník silničního provozu, by totiž klidně
mohl přijít i o papíry. Ze snímku je patrno, že v Braňanech právě
probíhala výstavba obecní kanalizace. Muž v popředí bude nejspíš
turista odněkud ze Slovácka, ubytovaný nad hospodou. Z Valašska
nebude, poněvadž to co má přes ruku není valaška ale hůl. A na tu ho
patrně vzali i v hospodě a teď si nevěřícně prohlíží účet. Za komančů
byla "Pošta" zahulená knajpa a na harmoniky tam za guláš a pivo
hrávalo duo "Bolavé kyčle". I panák od hostů často na stole u těchto
ventilátory ošlehaných veteránů přistál. Jednou takhle večer, když
byla zábava v plném proudu a celá hospoda s nima pěla: "Tvrdej
dovnitř, měkkej ven, dej nám pámbů dobrej den...", do hospody vpluli
nějaký dva soudruzi v kvádrech a s nima ještě bába s lejstrama. A že
jsou jako z odboru kultury a jestli mají harmonikáři povolení k
provozování veřejný produkce. Ti na ně koukali jak z jara, protože o
nějakých povinných přehrávkách slyšeli prvně v životě. A tak když pak
ti tři oznamovali osazenstvu putyky, že teda soudruzi muzikanti
nemohou v hraní pokračovat a ještě s nima bude zahájeno správní
řízení, nedělali dvakrát dobře. Štamgasti se je sice nejdřív pokusili
po dobrým vožrat ale když pořád dělali machry, tak ty chlapy vyhodili
oknem a ještě jim přidali od cesty. Bába vyjela ze dveří sama tak
rychle, že ty dva musela zahlídnout ještě ve vzduchu. Ani se nestačili
venku pořádně posbírat a ze vnitř už znělo: "Až já budu selkou~-- budu
jí mít velkou~-- přijďte k nám~-- já vám dám~-- zahejbat prdelkou..."
Tenkrát to vypadalo na malér, avšak závěr byl, že těm soudruhům
horníkům je třeba dopřát trochu té zábavy.

