% Zdroj: https://www.idnes.cz/zpravy/sto-pohledu/100-pohledu-na-cesko.A161208_085737_domaci_jj/diskuse
% Datum: 8. 12. 2016 10:40
% Foto: https://1gr.cz/fotky/idnes/16/121/org/JB679c63_42A14.jpg
% Body: +142 -2

\chapter{Braňany v~okrese Most}

Je zcela zřejmé že snímek musel být pořízen před rokem 1948, protože co já tu
putyku pamatuju, tak už tam byl jen vývěsní štít se strohým~-- Hostinec. Zcela
logicky tam chybělo jméno původního majitele, protože v~té době ta hospoda
stejně jako všechno ostatní patřilo nám všem.

%Jinak bych malinko nesouhlasil s~redakcí, že
%je kočí na pivu.

Mohlo by se zdát, že kočí si skočil na pivo, ale s tím bych malinko
nesouhlasil. Jako účastník silničního provozu, by totiž klidně mohl přijít i
o~papíry.

Ze snímku je patrno, že v~Braňanech právě probíhala výstavba obecní kanalizace.
Muž v~popředí bude nejspíš turista odněkud ze Slovácka, ubytovaný nad hospodou.
Z~Valašska nebude, poněvadž to co má přes ruku není valaška ale hůl. A~na tu ho
patrně vzali i v~hospodě a teď si nevěřícně prohlíží účet.

Za komančů byla {\em Pošta} zahulená knajpa a na harmoniky tam za guláš a pivo
hrávalo duo {\em Bolavé kyčle}. I~panák od hostů často na stole u~těchto
ventilátory ošlehaných veteránů přistál.

Jednou takhle večer, když byla zábava v~plném proudu a celá hospoda s~nima
pěla: \uv{Tvrdej dovnitř, měkkej ven, dej nám pámbů dobrej den\dots{},} do
hospody vpluli nějaký dva soudruzi v~kvádrech a s~nima ještě bába s~lejstrama.
A~že jsou jako z~odboru kultury a jestli mají harmonikáři povolení
k~provozování veřejný produkce. Ti na ně koukali jak z~jara, protože o~nějakých
povinných přehrávkách slyšeli prvně v~životě. A~tak když pak ti tři oznamovali
osazenstvu putyky, že teda soudruzi muzikanti nemohou v~hraní pokračovat a
ještě s~nima bude zahájeno správní řízení, nedělali dvakrát dobře. Štamgasti se
je sice nejdřív pokusili po dobrým vožratm, ale když pořád dělali machry, tak
ty chlapy vyhodili oknem a ještě jim přidali od cesty. Bába vyjela ze dveří
sama tak rychle, že ty dva musela zahlídnout ještě ve vzduchu.

Ani se nestačili venku pořádně posbírat a ze vnitř už znělo: \uv{Až já budu
selkou~-- budu jí mít velkou~-- přijďte k~nám~-- já vám dám~-- zahejbat
prdelkou\dots{}} Tenkrát to vypadalo na malér, avšak závěr byl, že těm
soudruhům horníkům je třeba dopřát trochu té zábavy.

