% Zdroj: https://www.idnes.cz/zpravy/sto-pohledu/100-pohledu-na-cesko.A160229_090242_domaci_jav/diskuse/3
% Datum: 29. 2. 2016 9:37
% Foto: https://www.idnes.cz/sH1J1Sb3zusgO55TeXmAhJAIO4NeUIc3r5MkCO0Bnx6OJhZDsXuki6or3fbm/rousYGE0IdwoPQCRkBjwcsOiSPJFqu0U8YpW7HixmDVaOnG
% Body: +27 -1

\chapter{Náměstí a hotel Grand}

%Tak je to pro změnu opět Most.

V~domě na pravé straně, u~kterého je přistaveno lešení, býval vyhlášený hotel
Grand. Traduje se, že zde nocoval císař Napoleon při svém tažení na ostrov
Svatá Helena. Vše je však zahaleno rouškou tajemství. Část historiků
argumentuje tím, že chybným překladem ze starofrancouzštiny, přes tehdy hojně
využívanou staroněmčinu do staročeštiny, došlo k~mylnému výkladu pojmů. Např.
profesor Dbalý sice připouští existenci jakési Heleny, ale ta prý rozhodně
svatá nebyla a údajně se živila jako společnice VIP hostů. Což v~té době císař
bezesporu byl. Jak to tedy bylo doopravdy s~hotelem Grand, Napoleonem a (Sv.)
Helenou se tedy už dnes pravděpodobně nedozvíme. Obzvláště, když knihu hostů
hrubě poničili nějací neukáznění švédští turisté během třicetileté války.

