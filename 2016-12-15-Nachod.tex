% Zdroj: https://www.idnes.cz/zpravy/sto-pohledu/100-pohledu-na-cesko.A161215_092920_domaci_hro/diskuse/3
% Datum: 15. 12. 2016 10:32
% Foto: https://1gr.cz/fotky/idnes/16/113/org/JB678c2c_v10c22ok.jpg
% Body: +88 -1

Na mosteckém náměstí zapózovala panu fotografovi skupinka dětí z
obecné školy z nedalekých Korozluk. Ty do Mostu dorazily za účelem
pravidelné preventivní prohlídky svých chrupů k zubaři doktoru
Cwachovi. Malý chlapec uprostřed v bílé košili, bude nejspíš Kurt
Flicken, který při podobných akcích plnil funkci zdravotníka. Jeho
brašnu s prostředky pro poskytnutí první pomoci nelze přehlédnout. Jen
vyjímečně se totiž stávalo, že by se žádnému z hyperaktivních
vesnických dětí při výjezdu do města nic nepřihodilo. Jenomže když pak
Kurt už jako dospělý sloužil coby lapiduch ve dvou světových válkách
na východní frontě, nebylo to tam o moc lepší. Dívenka stojící vedle
Kurta je Andulka Šafářová a dostala od pana doktora obrázek, protože
ho během zákroku ani jednou nekousla. Na tom obrázku byl malý Franz
Josef, jak sedí v Schönbrunnu na nočníku z míšeňského porcelánu a pod
tím bylo velkými písmeny napsáno "Mým národům". Vedle Andulky stojí
paní učitelka Drátěná. Ten vysoký mládenec nalevo je dentistův
pomocník Hans, jenž mu šlapáním na jakémsi rotopedu poháněl vrtačku.
Pokud někdo chtěl aby vrtání méně bolelo a trvalo kratší dobu, strčil
Hansovi do kapsy nějaký menší obnos a ten pak šlapal rychleji. V
zakrytém košíku který drží dívka stojící za Hansem, bylo něco do
volátka pro pana doktora. Vousatý muž v klobouku uprostřed stojící za
dětmi, je doktorům asistent Schrott. Jeho hlavním úkolem bylo pacienty
přivazovat ke křeslu, či je jinak znehybnit. Na snímku bohužel
nevidíme doktora Cwacha a jeho na nějakou dobu posledního pacienta
Ferdu Zoubka. Oba byli v té době v péči lékařů okresní nemocnice v
Mostě. Doktor Cwach proto, že mu Ferda ukousnul během zákroku poslední
článek ukazováčku a Ferda kvůli tomu, že ten kus prstu spolknul.
Naštěstí se díky brilantní práci mosteckých lékařů, podařilo doktoru
Cwachovi chybějící část prstu vrátit na původní místo. Zda byl Ferdovi
vypumpován žaludek, či bylo výsledku dosaženo pomocí projímadel a
klystýru už historické prameny neuvádějí.
