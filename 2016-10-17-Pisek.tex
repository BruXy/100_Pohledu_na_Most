% Zdroj: https://www.idnes.cz/zpravy/sto-pohledu/100-pohledu-na-cesko.A161017_102731_domaci_jj/diskuse/2
% Datum: 17. 10. 2016 11:43
% Foto:  https://1gr.cz/fotky/idnes/16/102/org/JB669b16_sk.jpg
% Body: +150 -0

\chapter{Starý mostecký pivovar}

Ta budova s~komínem v~pozadí, je starý mostecký pivovar. Ovšem mnohem
zajímavější je tentokrát dění zachycené na snímku. Ten patrně pochází
z~policejních spisů. Je na něm totiž zachycena rekonstrukce několika
trestných činů. Ty se udály v~těchto místech 18.~září~1898
v~podvečerních hodinách a poměrně podrobně o~nich referoval mostecký
{\em Brüxer Zeitung} ve dnech následujících.

Nejprve k~osobám na snímku. Ten muž vpravo, co vypadá jako kluk, je komisař
Klein a muž s~lejstry je jeho asistent inspektor Hoch. Tito dva vedli
vyšetřování. Obžalovaní jsou ti tři zbývající vlevo. Případ byl tehdy
komplikovaný tím, že všichni obžalovaní byli zároveň i poškozenými.

Muž s~kufříkem v~ruce byl jakýsi Ferda Klátil. Obchodní zástupce firmy Dryják,
která se zabývala výrobou a distribucí pančovaného alkoholu. Muž s~hůlkou se
jmenoval Eman Proskoč a pracoval u~cirkusu Berkousek jako reklamní poutač.
Jediná žena na snímku Běta Ouzká se živila jako zásobovačka nevěstince {\em
U~měsíčků}.

Tolik k~postavám a nyní stručně k~případu. Eman s~Ferdou se potkali v~mostecké
nádražní restauraci, kde následně spolu konzumovali ve větší míře alkoholické
nápoje. Jimi posilněni pak potkali v~místech zachycených na snímku Bětu,
vracející se z~nákupu s~plnou nůší a rozhodli se jí zmocnit. Ferda šel jako
první a zatímco na nebohé Bětě vykonával akt, Emanovi došlo, že ho vlastně Běta
vůbec nezajímá. O~to víc ho však vzrušoval Ferdův zadek a rozhodl se proto
využít situace. Ferda byl tímto nečekaným atakem natolik překvapen, že se
přestal věnovat Bětě právě ve chvíli, kdy se jí to začínalo líbit. Rozezlená a
neukojená Běta tedy následně udeřila Emana jednou z~lahví, čímž mu přivodila
ztrátu vědomí a těžký otřes mozku.

Komisař Klein uzavřel případ takto. Ferda~-- obviněn ze znásilnění, polehčující
okolností bylo, že byl sám znásilněn. Eman~-- obviněn ze znásilnění, na druhou
stranu utrpěl těžkou újmu na zdraví. Běta~-- způsobila těžké ublížení na
zdraví, byla však znásilněna. Soud všem vyměřil podmíněné tresty.
