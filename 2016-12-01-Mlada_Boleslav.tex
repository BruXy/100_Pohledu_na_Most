% Zdroj: https://www.idnes.cz/zpravy/sto-pohledu/100-pohledu-na-cesko.A161201_092036_domaci_jj/diskuse/2
% Datum: 1. 12. 2016 10:52
% Foto: https://1gr.cz/fotky/idnes/16/113/org/JB678732_lala.jpg
% Body: +140 -0

Když jsem uviděl obrázek Želenic, obce kousek za Mostem, hned jsem si
vzpoměl na kamaráda Oldu. Tamního rodáka. Našel jsem ho jako obvykle
U~Křečků. Nebyl úplně ve svý kůži, protože měl teprve druhý pivo. Až
když jsem otočil třikrát zelenou, začal přicházet k~sobě a vyprávět.
Děti stojí u~železniční trati z~Mostu do Teplic. Kolem drážního domku
č.\,39 vede vlečka přes most nad řekou Bílinou do tamní průmyslové zóny.
V~komplexu nahoře býval pivovar, lihovar a cukrovar. Všechno to
patřilo nějakýmu Schweinemannovi. Továrna s~komínem a bílými halami
stojící dole, se specializovala na výrobu pneumatik. Přidružená výroba
gumových medvídků se zpočátku jevila jako dobrý nápad, ale prodej
tohoto zboží se postupně zcela zastavil, neboť vydrželo v~ústech i
několik měsíců a tak nebylo třeba kupovat další. Po osmém pivu Olda
přesvědčivě prohlásil, že chlapec na snímku je zcela jistě jeho
pradědeček Evžen, kterého sice neviděl nikdy ani na fotce, ale moc
dobře si pamatuje z~vyprávění babičky, že prý byl její otec celý život
samá ženská a že teda ta dívka vedle něj je toho jasným důkazem. Olda
je fakt frajer. Co ho znám tak chlastá první ligu, ale pořád mu to
pálí. Dál vyprávěl, že právě kvůli této zálibě utrpěl Evžen i dost
úrazů. Jednou dokonce vypadl z~okna na tancovačce v~nedalekých
Obrnicích. A~to proto, že když po něm chtěli dva místní chasníci, aby
jim zaplatil panáka když už si jako užívá s~jejich sestrou, tak jim
odpověděl, že kdyby se pořádně podívali na svojí ségru, museli by
platit oni jemu a to rovnou celou flašku. Venku pak zjistil, že mu
chybí jeden přední zub kterej určitě předtím měl. Pro změnu mu přibyly
nějaký podlitiny, který před tím neměl. Evžen prý také několik let
pracoval. Nejprve v~pivovaru, odkud přešel kvůli problémům s~ledvinami
do lihovaru. Tam zase musel po nějakém čase skončit, protože mu začaly
    tvrdnout játra. Na jeho obhajobu je třeba poznamenat, že cukrovku
    měl už před nástupem do cukrovaru. Co říkal Olda dál už nevím,
    protože jsem usnul na stole.


