% Zdroj: https://www.idnes.cz/zpravy/sto-pohledu/100-pohledu-na-cesko.A161024_112408_domaci_jav/diskuse/2
% Datum: 24. 10. 2016 16:18
% Foto:  https://1gr.cz/fotky/idnes/16/103/org/JB66d759_toto.jpg
% Body: +119 -1

Depresivní snímek mého rodného města Mostu. Jak vidno s jeho demolicí
se už začalo dřív než jsem si myslel. Vzadu jeden z kostelů, který
neměl to štěstí a nebyl přestěhován. Vpravo za ruinou budova vojenské
správy. Tam jsem byl u odvodu. Dvakrát. Na dva roky na vojnu se mi
tenkrát fakt nechtělo. A bylo tam takových víc. Pár jich to zkoušelo
uhrát na hlavu, ale do toho jsem nešel. Dělat ze sebe po zbytek života
blbce, se mi teda nechtělo. A sebrali by mi asi i papíry na fichtla.
Jeden tam před tu komisi přišel s knížkou Ferda mravenec a povídal že
je Růdík, jim říkal každýmu strejdo a chtěl aby mu z ní četli. Další
měl trenky ke kolenům a dorazil tam s dřevěnou tatrovkou, na který
jednou nohou klečel a druhou se odstrkoval. Když na něj asi popátý
řvali, ať se postaví do pozoru, tak se jim tam pomočil. Jinej zase
měl dřevěnej samopal a říkal jak moc se těší až bude mít opravdickej a
bude moct všechny postřílet. Taky jim tam jeden vyprávěl, že už se
těší jak bude jezdit s tankem na vopušťáky. Už nevím kolik jich
tenkrát odvedli, ale já tenkrát dostal odklad na průdušky. Ale chtělo
to silnější kalibr. Kamarád Špejbl mi radil, že když budu chlastat
jako on 40 kafí denně, tak budu mít taky vředy. Ale já nechtěl bejt
nemocnej. Když jsme měli pár piv, tak jsme s Arnoštem plánovali útěk
do západního Německa. Střízlivý nás to vždycky přešlo. Vzít kramle
zkoušeli už Láďa s Tondou, ale protože byli slabší v zeměpise,
plazili se už od Rokycan. Když je pak viděli nějaký místní, tak na
ně zavolali policajty a taky byli pár dní v blázinci. Čas ubíhal a
některý kámoši to začínali mít za pár a mně došlo že mě tam stejně
dostanou. Navíc se na mě vykašlala Vendulka, protože do ní její
máma pořád hučela že jsem prd partie, protože prej sedím pořád v
hospodě a už jsem jí dvakrát nepozdravil. Pořád na mě něco viděla.
Sama toho měla v hlavě jako dýně při halloweenu. Když jsem po roce
přišel znova k odvodu a řekl jsem jim tam, že už se na tu vojnu
moc těšim, koukali na mě jak na blázna.

