% Zdroj: https://www.idnes.cz/zpravy/sto-pohledu/100-pohledu-na-cesko.A161020_111901_sto-pohledu-na-cesko_jav/diskuse/3
% Datum: 20. 10. 2016 12:46
% Foto: https://1gr.cz/fotky/idnes/16/103/org/JB66c12a_on.jpg
% Body: +112 -0

\chapter{Náměstí v Litvínově}

To bude náměstí v~Litvínově v okrese Most. Hraje se tam docela dobrej hokej.
Tam jsme měli dílny, když jsem nastoupil do učňáku. V~prváku to bylo hlavně
o~pilníku a náš mistr, nějakej Bulánek, dokud slyšel jeho zvuk spokojeně
chrápal za stolem. Takže jsme se střídali. Někdo piloval a zbytek mohl kecat,
nebo polehávat na ponku.

Když zrovna nechrápal, tak nám vyprávěl všelijaký historky. Hlavně jak moc rád
by dělal, kdyby to šlo, ale že už to nejde. Asi to byl v~mládí nějakej úderník,
nebo spíš jen kecal. Jednou nám zrovna když jsme svačili vyprávěl, jak se
jednou v~noci probudil s~tím že půjde na záchod a když se postavil, měl hovna
až po kolena. Bydlel v~přízemí a vyletělo mu to mísou ze všech horních pater do
bytu, protože se tam šprajcla třiačtyřicítka kecka, kterou tam někdo hodil. Pak
s~tou keckou chodili po baráku a zkoušeli jak v~Popelce, komu bude pasovat.
Sedla přesně sousedovi co bydlel na ním a ten vůl jim ještě děkoval, že mu jí
našli. Ale jak se dostala do odpadního potrubí už vysvětlit neuměl. Když pak
musel zaplatit všechny škody, koukal jak puk.

Bulánek taky vyprávěl, jak honil smetákem po bytě potkana. Ten mu pak někam
zmizel. Po nějakým čase to začalo v~bytě strašně smrdět a teprve až se
rozhodnul malovat, našel toho potkana za skříní. Možná podlehnul zranění
smetákem, nebo už byl starej. Bulánka ale mezi tím opustila opustila manželka,
protože ten smrad sváděl na jejího králíčka Edu a ona zase na něj.

Jednou čtyři z~nás vyhodil z~dílny, že se máme jít ostříhat. Tak jsme se na něj
vykašlali a popíjeli na náměstí Malagelo. Takový víno za 12 korun. Tam nás
viděl jeho nadřízenej a Bulánek měl průser. Tak nám za to aspoň dával špatný
známky. My se mu nezapomněli revanšovat a jednou když zas tvrdě usnul, tak jsme
běželi za hlavním mistrem že leží na stole, nedejchá a že je asi mrtvej. Ten
volal rychlou, ale když pak viděl že jenom usnul, tak dělali že mu jako fakt
něco bylo, aby neměli problémy. Bulánka odvezli do nemocnice na pozorování a my
šli dřív domů.

