% Zdroj: https://www.idnes.cz/zpravy/sto-pohledu/100-pohledu-na-cesko.A160825_090545_domaci_jj/diskuse/3
% Datum: 25. 8. 2016 10:16
% Foto: https://1gr.cz/fotky/idnes/16/081/org/JB6523ff_Fe.jpg
% Body: +146 -1

\chapter{Kamený most v~Mostě}

Podle nízkého stavu vody v~řece Bílině, se
pravděpodobně jedná o~suchý rok 1904. Ten uličník clonící si oči bude
nejspíš pan Poděs. Budoucí okresní přeborník v~bězích na středních
tratích.

\uv{Pošlete toho vašeho kluka někdy za mnou mladá pani,} povídá
jednou v~mlíkárně mé matce pan Poděs, který už v~té době vedl pouze
atletický oddíl u~nich v~domově důchodců.

\uv{Když jsem ho onehdá viděl běžet a skákat přes ploty, když upaloval s~těma
kradenejma hruškama od Nepřejícných, docela mu to šlo. Takové talenty je třeba
včas podchytit, než nám je odchytí SNB a následně předá vězeňské službě. To pak
ale bývá už většinou pozdě.}

Na to matka slyšela. Nepřála si abych skončil v~kriminále, jak mi opakovaně
prorokovala paní Untrmanová od nás z~přízemí. A~tak jsem se druhý den, oděn do
sportovního, hlásil u~pana Poděsa. Ten byl rád, že má konečně někoho
perspektivního, protože jak říkal, jeho současní svěřenci jsou už několik
desítek let za zenitem. Taky povídal, že jsou líný jak prasata a pořád se na
něco vymlouvaj. Hlavně ti s~berlema. I~oni mě rádi viděli, protože doufali, že
budou mít o~něj konečně pokoj.

Hody a vrhy mi moc nešly. Kladivo jsem ani neuzdvihnul, kouli jsem si málem
hodil na nohu a oštěpem jsem propíchnul trenérovi novou bundu, co si odložil
vedle na lavičku. Ta děravá bunda ho asi dost mrzela, protože když mi
vyklouznul disk a já ho s~ním trefil pod koleno, tak mi ho sebral a ještě mi
dal facku. Skákání bylo už lepší. Jen u~výšky mi vadila ta laťka, ale stejně jí
tam pořád dával. U~skoku do dálky jsem měl zase pocit, že ten písek vysypali
zbytečně moc daleko.

Nejvíc si ale pan Poděs sliboval od mého běhání. Vždy si přál vychovat svého
nástupce. Mě to běhání ale nebavilo a jeho asi taky ne, protože ne mě pořád
řval a ještě k~tomu sprostě. Hlavně jsem nechápal, proč bych měl rychle utíkat,
když jsem nic neproved'. Tvář se mu rozjasnila, až když na mě poštval svýho psa.
Tomu psovi jsem tenkrát utek', ale k~tomu poděsovi už mě nikdo nedostal.

