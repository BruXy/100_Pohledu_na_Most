% Zdroj: https://www.idnes.cz/zpravy/sto-pohledu/100-pohledu-na-cesko.A160616_094907_domaci_jj/diskuse/3
% Datum: 16. 6. 2016 11:18
% Foto: https://1gr.cz/fotky/idnes/16/062/org/JB63f7cb_ieFeyfar4.jpg
% Body: +133 -0

\chapter{Pařidla}

Pařidla je zaniklá obec kousek za Mostem. Jezdívali jsme kolem nich na kolech
na Zatopenou. Koupat se. Hlavně o~prázdninách. A~ty se opět blížily. Jenže
tentokrát\dots

\uv{Přihlásila jsem tě na pionýrský tábor, jedeš prvním turnusem,} oznámila mi
suše matka, po příchodu z~práce.

\uv{Ale já tam nechci, budu tady s~klukama. Z~nich nikdo nikam nejede. Ani od
Tokárů a těch je nejmíň deset,} snažil jsem se bojovat. Marně.

\uv{Pojedeš a basta, nebudeš se tu zase flákat po ulicích, celý dva měsíce. Co
z~tebe vyroste. Dopadneš jako tvůj fotr,} ukončila vcelku předvídatelně hovor
matka. Přitom neměla důvod, vidět mou budoucnost tak černě. Ve škole jsem
proplouval v~pohodě s~trojkama a ani z~chování, jsem nikdy horší známku neměl.
Když jsme s~klukama kouřili, tak jsem nešlukoval a pivo jsem upíjel jenom ze
džbánku, abych ho cestou nevyšplíchal. A~to čtvrté, to jsem dopíjel v~hospodě
jenom proto, že už se celé do toho džbánku nevešlo. Ale co naplat.

Matka mi sbalila papundeklový kufr a strčila nás oba do autobusu. Nikoho jsem
tam neznal. Naštěstí jsem v~tom nebyl sám. S~Tondou, co jsme spolu bydleli ve
stanu, jsme si docela rozuměli. Bavili jsme se o~knížkách od Karla Maye a taky
o~holkách, jak nějakou pozveme do stanu. Když k~nám ale přišly dvě z~oddílu
Veverek, zrovna držely bobříka mlčení, takže jsme si moc nepokecali.

Pak tam byl Ivo. U~rybníka chytal žáby a brčkem je nafukoval. Bavilo ho je
sledovat, jak se marně pokouší potopit. Brčko si vždy pečlivě ukládal, aby
věděl jaký konec měl v~puse. A~tak, když odešel chytat další žábu, brčko jsme
mu s~Tondou otočili. Nás pro změnu bavilo sledovat, jak si dává do pusy ten
konec, co ho před tím měla žába v~zadku.

Taky tam byl Bořek, co dělal vedoucího u~oddílu Skunků. Jednou, když se trošku
opil, tak si asi spletl stan a cpal se mi do spacáku. Šťouchal mě do břicha
nějakým klackem, nebo co a při tom mi pošeptal do ucha, že už všichni spí a
můžeme jít na to. Když jsem se zeptal, na co s~ním mám jít, vystřelil ze stanu,
ani ho nezapnul.

