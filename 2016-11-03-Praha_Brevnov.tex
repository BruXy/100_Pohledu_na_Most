% Zdroj: https://www.idnes.cz/zpravy/sto-pohledu/100-pohledu-na-cesko.A161103_082518_domaci_hro/diskuse/2
% Datum: 3. 11. 2016 9:45
% Foto: https://1gr.cz/fotky/idnes/16/103/org/JB66c135_noo.jpg
% Body: +98 -0

Snímek zaniklé obce Konobrže v~okrese Most. Nejvýznamnějším tamním
rodákem byl jakýsi Horst Trubka. V~levé části snímku lze vidět jeho
rodný dům a na něj navazující statek Trubkových. V~popředí pak část
pole patřící rodině a zcela vpravo školu, kterou malý Horst se
střídavými úspěchy navštěvoval. Toho už od dětství přitahovala spíš
věda a vynálezy. Jeho zájem o~grunt byl minimální. Už jako školák se
blýskl pozoruhodnou myšlenkou. I~když tehdy se jeho nápad, přejít
rovnou na střední školu tím že by tu obecnou navštěvoval pouze ve
středu, ještě nesetkal u~kantorů s~pochopením. Po smrti rodičů mladý
Trubka statek i s~polnostmi prodal a veškeré utržené prostředky a svůj
um položil na oltář vědy. Ze všeho nejvíc toužil sestrojit stroj času,
protože toužil po tom ještě jednou zažít ten opojný vítězný pocit, kdy
byl nejrychlejší z~několika miliónů spermií. Ale snad je i dobře, že
se mu to nepodařilo. Podruhé už to nemuselo vyjít. Taky už nebyl
nejmladší. Mezi jeho první úspěchy patřil vynález nemrznoucích
opalovacích krémů. Bohužel tento projekt ztroskotal na nedostatku osob
pro testování, jelikož ty se při teplotách kolem --50° Celsia
nedaly použít víckrát jak jednou. Průlom nastal až s~vynálezem parních
vibrátorů o~které byl obrovský zájem i v~zámoří. Vážné problémy ovšem
nastaly po lavině žalob ve Spojených státech amerických, neboť
v~návodu k~obsluze nebylo dostatečně jasně uvedeno, že je při používání
vibrátoru nutno intenzivně větrat. Absence tohoto upozornění tak
namísto očekávané rozkoše, zapřičinila u~řady osob otravu oxidem
uhelnatým. Ztráta přízně vlivné baronky von Trautenberk, které těsně
před vyvrcholením došlo v~zásobníku vibrátoru uhlí, pak už byla pro
firmu poslední ranou. Poslední zmínka o~Horstu Trubkovi pochází z~doby
před jeho cestou na Papuu-Novou Guineu, kde se chystal věnovat
studiu stravovacích návyků tamních obyvatel. Jelikož se doposud
nevrátil, nejsou výsledky jeho bádání známy.

