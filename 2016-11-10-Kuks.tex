% Zdroj: https://www.idnes.cz/zpravy/sto-pohledu/100-pohledu-na-cesko.A161109_130922_ekonomika_jj/diskuse/2
% Datum: 10. 11. 2016 10:24
% Foto: https://1gr.cz/fotky/idnes/16/111/org/JB671660_V1G05.jpg
% Body: +161 -3

Na dobovém snímku lze vidět budovu mosteckých lázní. Konkrétně toto
sanatorium se specializovalo na léčbu pacientů s respiračními
chorobami. Leckdo by se mohl pozastavit nad faktem, proč léčit nemocné
s dýchacími obtížemi právě v jedné z nejvíce exhalacemi a prachem
znečištěných lokalit. Ovšem tato léčba šokem dosahovala pozoruhodných
výsledků. A to hlavně u osob pocházejících z oblastí s čistým
ovzduším. Ti kterým se podařilo ozdravný pobyt přežít, se po návratu
domů cítili prokazatelně o tolik lépe než v samotných lázních, že se
prakticky nestávalo aby si některý z nich toužil pobyt na Mostecku
zopakovat. A to i přesto, že byla léčba plně hrazena c. a k. zdravotní
pojišťovnou. Naopak nulovou úspěšnost měla léčba pacientů
pocházejících z pánevních oblastí severozápadních Čech a z některých
okresů severní Moravy. Ti se po návratu do svých domovů cítili stále
stejně blbě. Pod dřevěným mostem, který je na snímku v popředí,
protékala řeka Bílina. Pacientky zcela nahoře v podloubí usrkávají z
pohárků její blahodárnou vodu. Ta byla do kašny za nimi tlačena z řeky
čerpadly. Její pravidelné užívání dávalo pacientům zapomenout na
jejich dýchací potíže, poněvadž řešili ty střevní. Na schodech i pod
nimi lze spatřit část přeživších pacientů z jižních Čech. O ty méně
šťastné se postarala pohřební služba sídlící v domku vlevo. Ředitele
Graba lze vidět v okně. Majoritními akcionáři tohoto ústavu byli
vesměs lékaři sanatoria, včetně primáře. Domek vpravo je lázeňský
hostinec Pajšl. V popředí hostinská Trudi, za ní pak zbytek personálu.
Muž který na Trudi zamilovaně hledí je alkoholik Lojza Rumorád, který
jí pod příslibem manželství připravil nejen o panenství a o iluze, ale
i o veškeré zásoby tvrdého alkoholu. Muž s plnovousem zcela vlevo je
uhlobaron Sepp Kohle ve společnosti svých synů. Mladšího Hanse a
staršího Kurta. Důvodem jejich přítomnosti je patrně jednání ohledně
dodávek uhlí. Pes kterého drží Hans je zcela jistě Sultán, protože jak
známo Tyrl se nerad fotografoval.

