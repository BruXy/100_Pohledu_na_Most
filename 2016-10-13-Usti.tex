% Zdroj: https://www.idnes.cz/zpravy/sto-pohledu/100-pohledu-na-cesko.A161013_092256_domaci_jj/diskuse/2
% Datum: 13. 10. 2016 10:35
% Foto: https://1gr.cz/fotky/idnes/16/093/org/JB663a4e_tim.jpg
% Body: +120 -1

Tak toho chlápka fakt neznám, ale vlevo skrz ty špricle je vidět
Hněvín a pod ním stará průmyslovka. Když jsem tam nastoupil do prváku,
tak vedle do béčka chodila Kamila. Hned jak jsem jí prvně zblejsknul,
tak se mi moc líbila a tak jsem se jí zeptal, jestli by se mnou
nechtěla chodit. Odpověděla mi, že to bude radši s posranym tancovat.
Řek' sem jí že mi taky může. Ale stejně mně to ještě chvíli nedalo.
Vzal jsem svůj přenosnej magnet'ák Pluto, co jsem na něm měl ná pásku
Emgeton nahranou nevim kolikátou kopii "Párplů" a zkusil chodit kolem
jejich baráku. Jestli se jako náhodou nepotkáme. Náhodou
nepotkali... Jen mi jedna starší pani, co čekala na zastávce na autobus
řekla, to když zaslechla z Pluta něco z alba "In Rock", že má pocit
jako by právě někdo vedle ní nahodil kompresor a do toho začal
svařovat. Když jsem jí vysvětlil že je to hudba, tak říkala že hlavně
že neni válka. Že prej takhle nějak to znělo, když bombardovali
chemičku v Záluží. Kamila se pak mezitim začala tahat s Adamem ze
čtvrt'áku. Byl to takovej vylepanej, nagelovanej frajírek v tesilkách,
co nerozeznal "Sabbaty" od "Uriášů". Víc už mě snad Kamila, jako
těžkýho rockera, nemohla nakrknout. Člověk si nechá narůst háro v
době, kdy běžely v televizi stupidní reklamy typu: "Máš-li dlouhý
vlas, nechod' mezi nás" nebo "Dlouhý vlas, příbytek domácího
zvířectva". Třikrát do roka si mění vobčanku, protože policajti maj
nařízeno shora vod komančů, že nás maj vosolit, když máme delší vlasy
než na fotce, voblíká se jako somrák a pak mu jeho vysněnou holku
volizuje nějakej navoněnej frajírek. Naštěstí tohle všechno holky co s
náma jezdily na bigbíty, na rozdíl vod Kamily, dokázaly vocenit. Když
mě pak vylili z průmky a já přestoupil na učňák, Kamilu už jsem
neviděl. Potkal jsem jí až těsně po vojně nahoře u rybárny. Měla tak
dvacet kilo navíc a docela se chtěla bavit. Asi proto, že jsem byl z
vojny vylepanej. Ale já zrovna někam pospíchal. Dost možná s posraným
tancovat. Kamila se snad vdala někam na Moravu.

