% Zdroj: https://www.idnes.cz/zpravy/sto-pohledu/100-pohledu-na-cesko-decin.A160630_102853_domaci_hro/diskuse/4
% Datum: 30. 6. 2016 11:31
% Foto: https://1gr.cz/fotky/idnes/16/063/org/JB64190e_V2018ni.jpg

Přiznám se bez mučení, že na této fotografii Most skoro nepoznávám.Já
pamatuji řeku Bílinu tekoucí úplně jinudy. Zmizela i většina kopců na
snímku. Ty padly za oběť postupující povrchové těžbě uhlí. Most na
snímku sloužil výhradně k přepravě uhlí z jednoho břehu na druhý. Když
došlo k odklonu toku řeky, ztratil své opodstatnění a byl zbořen. Pro
mě je ale na tomto snímku důležitá budova vpravo nahoře. Škola kde
jsem poznal svojí první velkou lásku. Aničku z 6.B. Byla sice starší,
ale na rozdíl od mých spolužaček z 1.A už nosila i podprsenku. A ne
zbytečně. Asi jí na mně taky záleželo, protože kdykoli jsme se
potkali, upozornila mě na nějakou drobnost na mém vzhledu. Asi proto,
abych se jí ještě víc líbil. A tak mě třeba upozornila, že si mám
utřít nudli, zapnout poklopec, nebo na ní přestat blbě čumět. Jednou
mi dokonce sama povytáhla zařízlé punčocháče ze zadku. Už jsme spolu
asi málem chodili a bylo jen otázkou času, kdy mě pozve na rande.
Jenže pak jsem všechno pokazil, když jsem po ní hodil z legrace
sněhovou kouli a umazal jí novou bundu. Teda, úplně sněhová nebyla.
Bylo v ní trochu posypového materiálu a taky dost popílku. Ten padal
na Mostecku na rozdíl od sněhu celoročně. To pak byla docela
nepříjemná a řekla, že už z dálky měla pocit, že se blíží nějaký debil
a že když jsem přišel blíž, tak se to potvrdilo. Ty nadávky a nakonec
i facky bych jí ještě odpustil, ale kopat do mě fakt nemusela. V tu
chvíli mě napadlo, že kdyby se to mělo opakovat častěji, asi by se mi
to moc nelíbilo. Ještě jednou jsem se jí pokusil kontaktovat, když
jsem na ní namířil dřevěný samopal vlastní výroby, ale jen se ušklíbla
a prohodila, že až u nás přistanou Marťani mám se zdržovat na blízku.
Že když budou potřebovat něčím podložit žebřík, budu se na to nejlíp
hodit. To už mi vážně naštvala a dal jsem jí kopačky. Doufal jsem, že
přileze. Nepřilezla. Tím mě naštvala ještě víc. Naštěstí po čase i
naše spolužačky přestaly vypadat jako kluci a já se zaměřil na další
objekty.
